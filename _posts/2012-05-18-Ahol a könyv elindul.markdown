---
layout: post
title: Ahol a könyv elindul...
permalink: /2012/05/ahol-a-konyv-elindul
date: 2012-05-18 22:17
---

### ...avagy Scor bevezető gondolatai

Mindent el kell kezdeni valahol.

Számtalanszor beszéltünk már róla. Rövid kis összenézésekben. Néma, túlságosan
beszédes pillanatokban, rengetegszer...

De soha nem beszélhetsz ilyesmiről *eleget*. Beszélgetni egy dolog, de lépni egészen
más. És most már lépni kell, nem beszélgetni.

Megígértem neked és megígértem magamnak, hogy együtt elkezdjük járni ezt az utat
is. Számtalanszor készültem rá, aztán mindig megtorpantam valahol azon a ponton,
ahol igazán el kellett volna dönteni, hogy mégis: mennyi energiát szeretnék ebbe
fektetni?

És pont azért, mert a válasz erre az volt: "nem keveset", soha nem kezdtem bele
igazán.

**Máig.**

Még nem elég otthonos, még nem elég szép, még nem dolgoztunk vele eleget... de a
tiéd is.

--

Az egyik legnehezebb dolog, hogy megértsük: rosszul gondolkodunk. Mikor volt
legutoljára olyan pillanat az életedben, hogy egyáltalán nem befolyásoltak az
érzelmeid? Pontosítok. Egyáltalán... volt ilyen?

Tudom, hogy sokszor úgy tűnik, magadra maradtál... De tényleg így történt? És ha
ne adj' Isten tényleg így történne, mit tennél? Mit lenne érdemes tenni?

Hiszek benne, hogy nem vagyunk egyedül. Lehet, hogy néha egy picit hátsón kell
rugdosni egymást, hogy mégis figyeljünk egymásra... de nem vagyunk egyedül.

--

Sokszor úgy érzem, hogy nem vagyok elég ehhez a világhoz. Érthetetlen, mert
arra számítottunk, hogy ez egy laza menet lesz. Várjunk, tényleg arra számítottunk?
Nem is tudom...

Mennyi teher van a hátunkon? Elég? Sok? Kevés? Nem tudom már felmérni. Azt tudom,
hogy úgy élünk, hogy egy pillanatig sem szabad teljesen leállnunk.

...amikor dolgozom érted, amikor dolgozom másokért: úgy érzem, van miért élnem.

De nem azért élek, hogy dolgozzak, hanem **azért dolgozok, hogy élhessek**... Nagyon
nagy a különbség. Most is, az éjszaka közepén, amikor nyűvöm szokásos eszközeimet,
hogy majd holnap (valahogy délután táján) mosolyt csaljak vele az arcodra. Legalábbis
nagyon remélem, hogy amikor meglátod ezt, mosolyogni fogsz. *És akkor tudni fogom,
hogy minden kis izzadságcsepp megérte.*

--

Remélem, ez egy igazán szép nap neked is... Mondd, kicsim, nyugodtabb már a szíved?


